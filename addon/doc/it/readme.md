# Virtual Review #

* Autori: Rui Batista e la comunità dei componenti aggiuntivi di NVDA
* Scarica la [versione stabile][1]
* Compatibilità con NVDA: versione 2019.3 e successive

Questo componente aggiuntivo permette agli utenti di NVDA di esaminare il
contenuto di una finestra in una casella di testo, similmente alla
virtualizzazione delle finestre di Jaws per Windows. Si noti, comunque, che
questa modalità è solo una comodità per gli utenti e non sostituisce la
modalità esplorazione e la navigazione ad oggetti di NVDA.

## Utilizzo ##

Premere NVDA+Control+w per virtualizzare la finestra corrente. Utilizzare
poi i tasti di esplorazione del testo come frecce, pagina su/giù, per
esaminarla. Premere esc per chiudere la finestra di revisione virtuale.

## Novità nella versione 3.0

* Richiede NVDA 2019.3 o superiore.

## Novità nella versione 2.3

* Modifiche interne per supportare le versioni future di NVDA.

## Novità nella versione 2.2

* Quando le finestre sono minimizzate o la finestra in primo piano non ha
  titolo, NVDA ne terrà conto e lo mostrerà all'utente nella finestra
  virtualizzata.

## Novità nella versione 2.1

* Nella revisione virtuale verrà ora incluso il titolo della finestra.
* E' ora possibile esplorare il contenuto delle app UWP (universal Windows
  platform) di Windows10 e delle applicazioni più moderne di Windows 8.x.
* Quando viene recuperato il contenuto dello schermo per app moderne o
  universali, vi sarà un segnale acustico che avviserà che la finestra
  revisione virtuale è pronta.

## Novità nella versione 2.0

* Nuovo nome: Virtual Review.
* A causa di modifiche nella modalità di visualizzazione dei contenuti,
  questo componente funziona soltanto con NVDA 2015.2 o superiore.
* Grazie alle nuove peculiarità disponibili dalla versione 2015.2 di NVDA,
  ora è possibile cercare del testo nelle finestre virtualizzate.
* Sistemata la virtualizzazione con finestre non console.
* Rimosse alcune linee vuote inutili alla fine della finestra virtualizzata.
* Alcune piccole correzioni.
* Traduzioni aggiunte.

## Novità nella versione 1.2

* Supporto alla virtualizzazione di finestre console, come ad esempio prompt
  dei comandi

## Novità nella versione 1.1

* Virtual Revision convertito in componente aggiuntivo.

## Novità nella versione 1.0

* Versione iniziale

[[!tag dev stable]]

[1]: https://addons.nvda-project.org/files/get.php?file=VR
